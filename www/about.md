#### Datakilder
                 
Tap av laksefisk gjennom produksjonen i sjø fra utsett til slakting som er
rapportert til Fiskeridirektoratet per januar 2024. Tapene er fordelt på
dødfisk, utkast, rømming og «annet». Dødfisk omfatter dødelighet som skyldes
sykdom og skader osv. Dødfisk omfatter dødelighet som skyldes sykdom og skader 
osv. Smittsomme sykdommer er en av de viktigste biologiske og økonomiske 
tapsfaktorene i fiskeoppdrett. Utkast er skrapfisk som sorteres ut ved slakting.
«Annet» kan omfatte dødelighetsepisoder som oppstår ved lusebehandling 
og annen håndtering, men også fisk som avlives i forbindelse med 
sykdomsbekjempelse.
                 
Det er disse tallene som ligger til grunn for tabellene presentert her.
                 
#### Databearbeiding
                 
Det finnes to ulike tabeller, der tallene for ‘Tap’ og ‘Dødelighet’ er 
beregnet og presentert på ulikt vis:
                 
I beregningene av ‘Tap’ inngår data fra all sjøsatt laks og regnbueørret, 
inklusive matfisk, stamfisk, fisk fra forsknings- og utviklingskonsesjoner, 
undervisningskonsesjoner med flere. Disse tallene viser hvor mange fisk som 
har dødd, blitt kassert, rømt osv per år. Prosentene viser til hvor stor 
andel den pågjeldende kategorien utgjør av det totale tapet 
(for eksempel hvor stor andel av tapet som utgjøres av dødelighet, 
utkast eller rømming).
                 
I beregningene av ‘Dødelighet’ er prosent døde angitt for henholdsvis laks og 
regnbueørret.
I disse tallene inngår ikke tap som følge av utkast, rømming eller «annet».
Beregningene er foretatt ved bruk av rater, som tillater at populasjonen av
fisk som kan dø endrer seg måned for måned. Først blir den månedlige dødsraten
for hver lokalitet beregnet, og disse ratene blir deretter brukt til å beregne
gjennomsnittet for hver måned. Dette gjennomsnittet blir til slutt summert og
deretter konvertert til prosent dødfisk hvert år."),
                 
Geografisk område: Det er mulig å velge om en vil se tallene samlet for fylke,
produksjonssone eller på nasjonalt nivå. Det benyttes gjeldende fylkesgrenser.
For fylker som er slått sammen, presenteres historiske data med dagens fylkesgrenser.
Produksjonssonene viser til de 13 produksjonssoner som er definert i forskrift om
produksjonsområder (FOR-2017-01-16-61). Produksjonsområder eller fylker med meget få
lokaliteter er tatt ut av fremstillingen, for at det ikke skal være mulig å kjenne 
igjen enkelt lokaliteter.
                 
#### Referanser
                 
Toft, N., Agger, J. F., Houe, H., & Bruun, J. (2004). Measures of disease frequency. In H. Houe, A. K. Ersbøll, & N. Toft (Eds.), Introduction to Veterinary Epidemiology (pp. 77–93). Frederiksberg, Denmark: Biofolia.
                 
Bang Jensen, B., Qviller, L. & Toft, N. (2020). Spatio-temporal variations in mortality during the seawater production phase of Atlantic salmon (Salmo salar) in Norway. J. Fish Dis. 43, 445–457.
                 
#### Kontakt
                 
Dersom du har spørsmål eller kommentarer til tabellene, vennligst ta kontakt med  
*[Edgar Brun](mailto:edgar.brun@vetinst.no)*, (avdelingsdirektør, fiskehelse og fiskevelferd).
